---
frontpage_title: Svensk endurocup for  2023
frontpage_ingress: Den svenske endurocupen har alle 7 runder for 2023 allerede klare og åpne for påmelding. 
date: "2023-03-20"
title: Svenske ritt for 2023
permalink: svensk-cup-2023
---

Den svenske enduroserien er klappat og klar og påmeldingen er allerede åpnet for hele serien eller enkeltritt. Full oversikt over seriekalenderen for 2023 ligger på [svenske forbundets side for enduro](https://scf.se/mountainbike/swe-cup-enduro-2023/). 

Først ute er som vanlig Göteborgs Stigcyclister med sesongåpning allerede 22/23 april med prostage for aktive klasser på lørdag og resterende etapper på søndagen. Påmeldingslisten viser allerede flere norske navn og såvidt jeg kan forstå fungerer norsk helårslisens i Sverige også. Om ikke er den svenske engangslisensen vesentlig billigere enn i Norge og er på 65 SEK i år. 

Etter det fortsetter serien med 

* Ulricehamn 27-28. mai
* Östersund 1-2. juli
* Flottsbro Stockholm 29-30. juli
* Arvika 19-20. august
* Falun 16-17. september
* Isaberg 30-1. oktober

Svensk mesterskap skal annonseres senere, men vil muligens ikke være åpent for nordmenn, i hvert fall ikke premiering. Verdt å nevne for ryttere litt oppe i årene er at svenskene har en masterklasse for 35+ og en for 50+ slike at godt voksne ryttere kan konkurrere seg i mellom uten å bekymre seg for den yngre garde. 
