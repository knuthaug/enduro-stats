---
frontpage_title: Scheele på 12. plass i enduro world cup
frontpage_ingress: William Scheele endte på 12. plass sammenlagt i den første runden av Enduro World Cup (EDR) i Australia, Oskar Omdal på 64. i elite.
date: '2023-03-27'
title: William Scheele på 12. i enduro world cup
permalink: scheele-12-i-edr
---

William Scheele (Rye) endte på 12. plass i U21-klassen i første runde av UCI Enduro world cup EDR på Tasmania i helgen. Scheeles svakeste etappe var den første hvor han tapte hele ett minutt til vinneren Sascha Kim fra Australia.

Arrangørnasjonen tok alle tre pall-plassene i U21-klassen forøvrig. Rittet var på 6 etapper og 54.5km totalt med 2511 nedovermeter og 1248 høydemetere klatring. En real dag på sykkelen, med andre ord.

Scheele var 1:42 bak sammenlagt med 5. etappe som beste med 6. plass, bare 8 sekunder bak vinneren.

Oskar Omdal (Dalane SK) stilte i menn elite og hadde nok betraktelige mere motstand med blandt annet flere australske utforproffer på startstreken. Omdal endte på 64. plass av 90. totalt i klassen, ikke mer enn 2.26 etter vinneren, men tidene er tette i den klassen. Også i denne klassen ble det tredobbelt australsk med Luke Meier-Smith foran Daniel Booker og Connor Fearon.

Det har ikke vært mulig å oppdrive startlisten for neste runde som er allerede førstkommende helg i Derby, Tasmania, men man kan vel nesten regne med at begge de norske stiller også der, når de først har reist halve kloden rundt. Oppdatering kommer.

Opprinnelig norske Zakarias Johansen, nå med svensk lisens og statsborgerskap, på Ibis-teamet startet sesongen meget sterkt med en 10. plass sammenlagt i menn elite.

Fulle resultater på [https://ucimtbworldseries.com/events/maydena](https://ucimtbworldseries.com/events/maydena).

### Offisiell rittvideo fra UCI

<div class="video-wrapper">
<iframe width="560" height="315" src="https://www.youtube.com/embed/tvC9UShLELQ" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
</div>
